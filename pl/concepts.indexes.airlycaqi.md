### AirlyCAQI | concepts.indexes.airlycaqi

Ostatni poziom indeksu CAQI zaczyna się na wartości 100 i nie obrazuje już intuicyjnie kolejnych zmian poziomów zanieczyszczeń. Niestety, w warunkach polskich w sezonie zimowym poziom stężeń pyłu bardzo często przekracza i utrzymuje się powyżej wartości 100 CAQI na rozległych terenach, nieraz przez całą dobę. Aby lepiej uwidocznić ten problem postanowiliśmy wprowadzić dodatkowe poziomy CAQI wraz z przypisanymi wartościami kolorów. W ten sposób powstał indeks **AirlyCAQI**. Wartość liczbowa AirlyCAQI wyliczana jest dokładnie tak samo jak dla CAQI, różni się tylko rozgraniczeniem poszczególnych przedziałów dla najwyższych stężeń zanieczyszczeń. Ma też więcej poziomów (7, podczas gdy CAQI definiuje tylko 5) i odrobinę przyjemniejsze dla oka kolory, dobrane specjalnie dla naszej platformy. Indeks AirlyCAQI to domyślny indeks zwracany w API.

^^^
